		
<html>
<head>
  <meta http-equiv="Content-Type"
  content="text/html; charset=iso-8859-2">
  <link type="text/css" rel="stylesheet" href="../forma.css" />
<title>ÉAOP-2010-4.1.1/A_2-10-2010-0015</title>
<meta name="Description" content="ÉAOP-2010-4.1.1/A_2-10-2010-0015">
</head>
<body bgcolor="#FFFFFF">


<h1>Pályázatról</h1>

<h2>
<p>


A pályázati kiírásban foglaltak szerint a támogatás alapvetõ célja, hogy biztosítsa a minõségi nevelés körülményeit, valamint a hátrányos helyzetû, illetve sajátos nevelési igényû gyermekek foglalkoztatását, nevelését is felvállaló intézményekben elõsegítse a hatékony szakmai munkához szükséges feltételeket, mindezt modern és esztétikus környezetben.<br>
A korszerûsítésre régóta szükség volt az érintett épületek esetében. A kisebb karbantartási munkákat az éves költségvetés terhére valamennyi tagóvodában folyamatosan elvégezte az Önkormányzat, azonban a nehéz gazdasági helyzetre való tekintettel világossá vált, hogy a nagyobb fejlesztések csak pályázati segítséggel valósulhatnak meg.<br>
Az Észak-alföldi Operatív Program keretében, 2010 elején meghirdetett pályázatra összesen 1,2 milliárd forintot irányzott elõ a Nevelési intézmények fejlesztése címû pályázati kiírás – ezen az összegen jelen konstrukció keretén belül országszerte 33 nyertes pályázó osztozik.<br>
A pályázat feltételei ideálisnak bizonyultak, így a pályázatot 2010 novemberében nyújtották be, amely 2011 áprilisában kapott pozitív elbírálást. A Támogatási Szerzõdés megkötésére 2011 júniusában került sor, a sikeres és eredményes közbeszerzési eljárás lefolytatását követõen augusztusban pedig megkezdõdhettek a kivitelezési munkálatok.<br>
Mindannyiunk közös érdeke, hogy a gyermekek kiegyensúlyozott, tiszta és egészséges környezetben élhessék napjaikat; mivel idejük nagy részét ezekben a közösségekben töltik, rendkívül fontos, hogy az õket körülvevõ légkör elõsegítse az egészséges szellemi és lelki fejlõdést. A fejlesztések legfõbb haszonélvezõi tehát maguk az óvodások, de természetesen nem elhanyagolható szempont a szülõk és az óvodákban dolgozók elégedettsége sem.<br>
Az esztétikus és modern környezet kialakításán túl a fejlesztés egyéb pozitív következményekkel is jár; a felújítás gazdaságossági és környezetvédelmi szempontokat is figyelembe véve zajlik. A beruházás bõvítést nem tartalmaz, a cél a meglévõ feladatellátási helyek minõségének javítása.<br>
A projekt várható eredményei közül ki kell emelni az energiatakarékos üzemelés megteremtését, amely magában foglalja a nyílászárók cseréjét, a fûtés korszerûsítését, és az épületek megfelelõ szigetelését. Ezen feladatok elvégzése lehetõvé teszi a gazdaságosabb mûködést, mindezt úgy, hogy a fenntartható fejlõdés és a környezettudatos magatartás elveit szem elõtt tartva, környezetkímélõ megoldásokat alkalmazva valósul meg.<br>
Mindkét érintett tagintézményben sor kerül mozgássérülteket segítõ rámpa kialakítására, valamint a Jókai úti tagóvodában látás- és hallássérült gyermekek elhelyezésére is lehetõség lesz.<br>
A beruházás összes költsége közel 130 millió forint, melybõl a Karcag Városi Önkormányzat 10% önrészt fedez, a fennmaradó több mint 115 millió forintot az Európai Regionális Fejlesztési Alap és a Magyar Köztársaság költségvetése társfinanszírozásban biztosítja.
</p>
</h2>








</body>

</html>
